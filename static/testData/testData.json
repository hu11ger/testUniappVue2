{
	"title": "静夜思",
	"text": "床前明月光，疑是地上霜。举头望明月，低头思故乡。",
	"author": "李白"
}, {
	"title": "春晓",
	"text": "春眠不觉晓，处处闻啼鸟。夜来风雨声，花落知多少。",
	"author": "孟浩然"
}, {
	"title": "登鹳雀楼",
	"text": "白日依山尽，黄河入海流。欲穷千里目，更上一层楼。",
	"author": "王之涣"
}, {
	"title": "赋得古原草送别",
	"text": "离离原上草，一岁一枯荣。野火烧不尽，春风吹又生。",
	"author": "白居易"
}, {
	"title": "江雪",
	"text": "千山鸟飞绝，万径人踪灭。孤舟蓑笠翁，独钓寒江雪。",
	"author": "柳宗元"
}